```{eval-rst}

.. raw:: latex

    \chapterstyle{FancyChap}

```

# Конус другого порядку

:::{admonition} Означення
:class: tip

Конусом 2-го порядку називається поверхня, рівняння якої в спеціально-підібраній прямокутній системі координат має вигляд

```{math}
:label: cone
\frac{x^2}{a^2} + \frac{y^2}{b^2} - \frac{z^2}{c^2} = 0 


a \geq b
```

:::

З {eq}`cone` випливає, що початок координат є центром симетрії даної поверхні, при цьому точка {math}`O(0,0,0)` -- вершина конуса. Вісі координат, координатні площини є вісями симетрії та площинами симетрії відповдно. Точки які лежать на даній поверхні володіють такими властивостями: якщо точка {math}`M_0(x_0,y_0,z_0)` лежать на поверхні {eq}`cone`, при чому $M_0\neq O$ то даній поверхні належать усі точки прямої $OM_0$, яка проходить через центр конуса та точку $M_0$.

Справді, нехай $M(x,y,z)$ лежить на даній прямій, тоді очевидно $x=\lambda x_0$, $y=\lambda y_0$, $z=\lambda z_0$, $\lambda\neq 0$, якщо $M\neq M_0$. Тоді $\dfrac{x^2}{a^2}+\dfrac{y^2}{b^2}-\dfrac{z^2}{c^2}=\lambda^2\left(\dfrac{x_0^2}{a^2}+\dfrac{y_0^2}{b^2}-\dfrac{z_0^2}{c^2}\right)=0$. Отже, поверхня конуса {eq}`cone` утворюється прямими, які проходять через вершини конуса. Для того, щоб мати вигляд даної поверхні, досить перетнути її площинами паралельними $xOy$. Отже, перетинаємо {eq}`cone` площиною $z=h$. Рівняння лінії перетину мають вигляд $\dfrac{x^2}{a^2}+\dfrac{y^2}{b^2}=\dfrac{z^2}{c^2}, z=h$. Якщо $h=0$, то дістаємо точку $O$. Якщо $h\neq 0$, то лінія перетину -- еліпс, канонічне рівняння якого має вигляд

$$
\frac{x^2}{\left(\dfrac{ah}{c}\right)^2} + \frac{y^2}{\left(\dfrac{bh}{c}\right)^2} = 1, z=h
$$

```{image} img/cone-el.png
:alt: cone-el
:class: bg-primary
:width: 100%
:align: center
```
